---
layout: '../mission.njk'
header: Αποστολή
tags: mission
---

> *Αναρωτηθήκατε ποτέ αν το βιβίοπωλείο της γειτονιάς σας έχει το χ βιβλίο πριν το επισκευθείτε; Εγώ σίγουρα έχω. Καταλήξατε ποτέ σε μεγάλη αλυσίδα ή σε online αγορά λόγω αυτής σας της απορίας. Βεβαίως είναι η απάντηση.*

Αυτή ήταν η αρχική σκέψη πίσω από το Bookville.gr  

Ως πελάτης βιβλιοπωλείων έχω την εξής τακτική.  

Πηγαίνω σε ένα μικρό βιβλιοπωλείο με το μυαλό μου άδειο και αφήνω τον υπεύθυνο να με καθοδηγήσει.  

Δε θα ήταν ωραίο όμως να μπορούσα να οργανώσω τις αγορές μου από την άνεση του σπιτιού μου, ενώ παράλληλα στηρίζω την τοπική οικονομία;  

Αυτό το πρόβλημα έρχετε να λύσει το Bookville.gr  

Αποστολή μας λοιπόν είναι να δώσουμε μια νέα δυναμική στην αγορά των βιβλίων, που χτυπήθηκε βάναυσα στα χρόνια της οικονομικής κρίσης. Και κρίνουμε πως ο μη κερδοσκοπικός χαρακτήρας του εγχειρήματος μας είναι ο πλέον κατάλληλος για κάτι τέτοιο.  

Θα προσφέρουμε πλήρεις πακέτα λύσεων στο κομμάτι της διαχείρισης μιας επιχείρησης (περισσότερες πληροφορίες στη σελίδα "Για τον καταστηματάρχη" στην ενότητα "Documentation"), ενώ θα φροντίσουμε το όνομα του βιβλιοπωλείου να σπάσει τα στενά σύνορα της γειτονιάς και να απλωθεί η φήμη του σε επίπεδο κοινότητας.  

Παράλληλα, θα διευκολύνουμε την εξερεύνηση νέων βιβλίων και βιβλιοπωλείων, όσο αφορά τον καταναλωτή, σε μια προσπάθεια να ξαναβάλουμε τον κόσμο μέσα στα συνοικιακά βιβλιοπωλεία.  

### Γιατί όμως όλα αυτά; Και πως κάτι τέτοιο θα είναι βιώσιμο για μας;

Λίγα λόγια πρώτα για το ποιοι είμαστε.  

Το Bookville.gr δεν είναι ένα ατομικό εγχείρημα. Είναι μια συλλογική προσπάθεια που θα στηριχθεί στην βιβλιοφιλική κοινότητα.  

Η φύση του project είναι (όπως αναφέρω και στη σελίδα "Business Model" στην ενότητα "Documentation") open source.  

Ο πιο απλός τρόπος να περιγράψω τι είναι αυτό είναι με τη φράση "Από την κοινότητα προς την κοινότητα". Αναλυτικές πληροφορίες σχετικά με το open source λογισμικό μπορείτε να βρείτε στο (ellak.gr)[https://ellak.gr]  

Κινητήριος μοχλός για εμένα προσωπικά, αν κοιτάξουμε το εγχείρημα με  εγωιστική ματιά, είναι η εργασιακή εμπειρία. Ένα project τέτοιου μεγέθους είναι μια μεγάλη ευκαιρία προς κάθε ενδιαφερόμενο στον κόσμο του προγραμματισμού να εμπλουτήσει το βιογραφικό του. Δε με πιστεύετε; Διαβάστε το παρακάτω (άρθρο)[https://www.freecodecamp.org/news/how-to-contribute-to-open-source-projects-beginners-guide/] και θα καταλάβετε.  

Δε μπορώ όμως να αποκλείσω το αλτρουιστικό κομμάτι από τα κίνητρα μου. Κάνοντας αυτό το μικρό βήμα, μπορεί να προκύψει μελλοντικά κάτι σπουδαίο για το χώρο. Ο μόνος τρόπος να το μάθουμε αυτό είναι να προχωρήσουμε μπροστά και όπου μας βγάλει.  

Στο κομμάτι της βιωσιμότητας τώρα, τα πράγματα είναι ξεκάθαρα. Δεν υπάρχει, προς το παρόν αν και θα το επιδιώξω στο μέλλον, καμία χρηματοδότηση. Θα πρότεινα σε αυτό το σημείο να επισκευθείτε την ενότητα Contribute. Για τα επόμενα 2 περίπου χρόνια, όσο δηλαδή υπολογίζω ότι θα χρειαστεί το έργο για να πάρει την τελική του μορφή, αυτή η ενότητα θα είναι η καρδιά του project.  

Εκεί θα βρείτε όλους τους τρόπους που θα μπορείτε να συνεισφέρετε με τις γνώσεις, αλλά πιο σημαντικό, με τη διάθεση και το χρόνο σας.  

Κακά τα ψέμματα, μιλάμε για ένα μεγάλο έργο που αντιμετωπίζει αντικειμενικά προβλήματα (περισσότερα στην σελίδα "Προβλήματα προς επίλυση" στην ενότητα Documentation). Όμως με καλή διάθεση και τον απαραίτητο χρόνο, πιστεύω πως θα φτιάξουμε κάτι που θα στηρίξει ουσιαστικά τον αγαπημένο μας χώρο, αυτόν του πολιτισμού και των βιβλίων πιο συγκεκριμένα.  

Αν μετά από όλα αυτά έχετε απορία για τα οικονομικά δεδομένα του project, προτείνω να ρίξετε μια ματιά στη σελίδα "Monetization" στην ενότητα "Documentation"  
